{
"0":"२२                  श्रीतन्त्रालोकः",
"1":"कादयः, इत्युपायत्वाविशेषेऽप्येष एव कस्मादस्या-",
"2":"धार उच्यते ? इत्याशंक्याह",
"3":"तस्मात् नैष भेदेन",
"4":"यद्भाति तत उच्यते ।",
"5":"आधारस्तत्र तूपाया",
"6":"दीपदृक्संविदः क्रमात् ॥ १९ ॥",
"7":"यतः पुनस्तस्मादादर्शादेष प्रतिविम्बो भेदेन",
"8":"पृथक्तया न भाति ततो हेतोस्तिलेषु तैलमितिव-",
"9":"दभिव्यापकतयास्य एष आधार उच्यते, अत्र पुन-",
"10":"रुत्पन्नस्य सतः प्रतिविम्बस्य ज्ञप्तावालोकादय",
"11":"उपाया, इति - तेभ्योऽस्य विशेषः, तदाह - तत्र त्विति,",
"12":"क्रमादिति दर्पणाभेदेन उत्पत्त्यवभासात्, उत्तरकालं",
"13":"संनिहितेऽपि दर्पणे जातेऽपि प्रतिविम्बे दीपं विना",
"14":"कस्तद्व्यवहारः, को हि वेद अन्धतमसे दर्पणे मुखं",
"15":"संक्रान्तमिति, एवमन्धस्य संक्रान्तेऽपि मुखे सत्यपि",
"16":"आलोके न तद्व्यवहारः, अनन्धस्य तु सत्यामपि",
"17":"_____________________________________",
"18":"",
"19":"पं० १ क० ख० पु० विशेषेऽप्ययमेव कस्मादप्याधार इति पाठः ।",
"20":"पं० ५ क० पु० तत्र सूपाया इति पाठः ।",
"21":"पं० १५ क० पु० प्रतिसंक्रान्तमिति पाठः ।",
}