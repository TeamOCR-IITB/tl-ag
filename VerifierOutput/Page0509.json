{
"0":"श्लो० १२३ ] तृतीयमाह्निकम्",
"1":"१२७",
"2":"द्यात्मा संकुचितः प्रमाता तन्मयत्वात् प्रमाणम-",
"3":"पि भोक्ता, भोग्यं च नीलसुखादि तयोर्यत् लोली-",
"4":"भावमापन्नं सत् उभयं, तदात्मा यस्य तत् - भोक्तृ-",
"5":"भोग्यसंघट्टस्वभावमित्यर्थः । यतश्चैवं ततो भोक्तृ-",
"6":"भोग्य संघट्टलक्षणाद्धेतोश्चित्राः - नानाकारा मानमे-",
"7":"यादिरूपा भानवो यस्यासौ अग्निरुक्तः, यदुक्तम्",
"8":"-",
"9":"शुचिर्नामामिरुद्भूतः संघट्टात्सोमसूर्ययोः । '",
"10":"इति, स च प्रमाणप्रमेयविभागात्मनो भेदस्य",
"11":"दाहकत्वात् ज्वलनप्रधाना चिद् रूपं यस्य सः",
"12":"परिमितप्रमातृरूप इत्यर्थः, तस्य हि प्रमाणप्रमे-",
"13":"ययोः संमेलनमेव रूपमित्यर्थः, वह्नेरप्येवम् इति",
"14":"तस्य प्रमातृत्वम, अत आह- योयमित्यादि, पर-",
"15":"मित्य साधारणम् ॥ १२१–१२२ ॥",
"16":"9.",
"17":"ननु वह्नेः परापेक्षप्रकाशत्वात् समनन्तरमेव",
"18":"जाड्यमुक्तं, तत्कथमसौ चेतनैकवपुषः प्रमातुस्त-",
"19":"त्वं स्यात् ? इत्याशंक्याह",
"20":"संविदेव तु विज्ञेय-",
"21":"1. . तादात्म्यादनपेक्षिणी ॥ १२३ ॥",
}