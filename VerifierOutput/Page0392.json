{
"0":"१२                   श्रीतन्त्रालोकः",
"1":"पारमेश्वरी क्रियाशक्तिः' तदात्मकम्, अत एव",
"2":"भेदप्राधान्याद्वेद्यतायाः स्थौल्यात् तत्रास्वच्छत्वम्",
"3":"इति प्रतिविम्वग्रहणासामर्थ्यम् । यत्पुनरप्रती-",
"4":"घाति भावानां वपुः तत्सद्विद्यामयं - ज्ञानशक्तिस्व-",
"5":"भावम्, अत एव तदपेक्षया तत्स्वच्छम् इति तत्र",
"6":"प्रतिविम्बग्रहणसहिष्णुत्वं तेन पूर्वं प्रतिविम्वात्म-",
"7":"कम् इदं तु तद्वाहि- इति विशेषः । एवं परमेश्वर",
"8":"एव स्वस्वातन्त्र्यमाहात्म्यात्तत्तद्विम्बप्रतिबिम्बाद्या-",
"9":"भासवैचित्र्येण अवभासते इति तात्पर्यार्थः ॥ १०॥",
"10":"तदाह",
"11":"तदेवमुभयाकार-",
"12":"मवभासं प्रकाशयन् ।",
"13":"विभाति वरदो बिम्ब-",
"14":"प्रतिबिम्बदृशाखिले ॥ ११॥",
"15":"उभयाकारमिति प्रतीघात्यप्रतीघात्यात्मकम्",
"16":"आभासमात्रसारमेव एतत्, न तु तात्त्विकमित्यु-",
"17":"क्तम् -'अवभासं प्रकाशयन्' इति । उक्तं च",
"18":"___________________________________",
"19":"",
"20":"पं० १४ क० ग ० पु० प्रतिबिम्बतयेति पाठः ।",
"21":"पं० १६ क० पु० मात्रसारमेतत्तात्त्विकमिति पाठः ।",
}