{
"0":"६४                   श्रीतन्त्रालोकः ।",
"1":"ज्ञानस्य हि मोचनमेव धर्मः, किंतु संकुचितस्यासं-",
"2":"कुचितत्वम् ॥ ३२ ॥",
"3":"एतदेव दर्शयति",
"4":"रागाद्यकलुषोऽस्म्पन्तः-",
"5":"शून्योऽहं कर्तृतोज्झितः",
"6":"इत्थं समासव्यासाभ्यां",
"7":"ज्ञानं मुञ्चति तावतः ॥ ३३ ॥",
"8":"'इत्थं' प्रथमार्धनिरूपितस्वरूपं 'ज्ञानं' 'तावतः '",
"9":"परिमिताद् बन्धात्, अर्थात् बौद्धादीन्मुञ्चति इति",
"10":"संबन्धः । तत्र 'रागाद्यकलुषोऽहं भवामि इति ज्ञानं",
"11":"योगाचाराणाम् । यदाहुः",
"12":"'रागादिकलुषं चित्तं संसारस्तद्विमुक्तता ।",
"13":"संक्षेपात्कथितो मोक्षः प्रहीनावरणैर्जिनैः ॥'",
"14":"इति । तथा",
"15":"'प्रभास्वरमिदं चित्तं प्रकृत्यागन्तवो मलाः ।",
"16":"तेषामपाये सर्वार्थं तज्ज्योतिरविनश्वरम् ॥'",
"17":"________________________________________",
"18":"",
"19":"पं० १ क० पु० किं तु पदं नास्ति,",
"20":"पं० १२ ख० पु० संसारस्तद्विविकता इति पाठः ।",
"21":"पं० १५ ख० ग० पु० प्रकृःया तनवो मला इति पाठः ।",
}