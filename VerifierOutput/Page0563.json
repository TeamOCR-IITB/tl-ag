{
"0":"लो० १८६ ] तृतीयमाह्निकम् ।",
"1":"१८१",
"2":"राणां व्यवच्छेदः, तेषामप्येतत्स्फारमात्रमेव हि रू-",
"3":"पमित्याशयः । एवमेषां षण्णामेव वर्णान्तराभिव्य-",
"4":"अने प्रकाशरूपत्वमित्युक्तं स्यात्, अतश्च प्रकाशरू-",
"5":"पत्वादेव एषामन्यत्र 'षड्देवतात्मकं सूर्यरश्मित्वम्'",
"6":"अप्युक्तमित्याह 'षड्देवता' इत्यादि, यदुक्तं",
"7":"'दहनी पचनी धूम्रा कर्षिणी वर्षिणी रसा ।'",
"8":"इति, मुख्या इति - दाहकत्वादीनां शक्तीनां प्रका",
"9":"शैकनिष्ठत्वात्, यदुक्तं",
"10":"'षडेवेह स्वरा मुख्याः कथिता मूलकारणम् ।",
"11":"ते च प्रकाशरूपत्वाद्विज्ञेयाः सूर्यरश्मयः ॥'",
"12":"इति ॥ १८४ ॥",
"13":"न केवलमेषां सौरमेव रूपं संभवेद्यावच्चान्द्र-",
"14":"मपि, इत्याह",
"15":"सौराणामेव रश्मीना -",
"16":"मन्तश्चान्द्रकला यतः ॥ १८५ ॥",
"17":"अतोऽत्र दीर्घत्रितयं",
"18":"स्फुटं चान्द्रमसं वपुः ।",
"19":"एतच्च पूर्वमेवोपपादितम् इति नेह पुनरा-",
"20":"यस्तम् ॥ १८५ ॥",
}