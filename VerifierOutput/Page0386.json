{
"0":"६                  श्रीतन्त्रालोकः",
"1":"तथा हि निर्मले रूपे",
"2":"रूपमेवावभासते ॥ ५ ॥",
"3":"इह पृथिव्यप्तेजसां त्रयाणामेव रूपवत्वमिति -",
"4":"पार्थिवे दर्पणादौ, आप्ये स्तिमिते जलाशयादौ,",
"5":"तैजसे चक्षुरादौ च रूपाख्योऽस्ति स्वच्छो गुणः",
"6":"संनिवेशस्य संस्थानात्मा - इति तत्प्रतिविम्बनमेव",
"7":"तत्रावभासते न स्पर्शादेः, तत् खलु आनन्दस्था-",
"8":"नाद्यात्मकेषु कन्दाद्याधारादिषु स्पर्शादेः संभवात्",
"9":"प्रतिसंक्रामति, तेन य एव यत्र स्वच्छोऽस्ति गुणः",
"10":"स एव तत्र प्रतिसंक्रामतीत्याशयः ॥ ५ ॥",
"11":"न चैतदसंबद्धमित्यवधारयितुमत्र दृष्टान्तमाह",
"12":"प्रच्छन्नरागिणी कान्त-",
"13":"प्रतिबिम्बितसुन्दरम्",
"14":"दर्पणं कुचकुम्भाभ्यां",
"15":"स्पृशन्त्यपि न तृप्यति ॥ ६ ॥",
"16":"___________________________",
"17":"",
"18":"पं० ५ क० पु० रूपत्वमिति पाठः ।",
"19":"पं० ७ क० पु० स्पर्शनादेरिति पाठः ।",
"20":"पं० ११ क० पु० चैतदप्रतिबद्धमिति पाठः ।",
"21":"पं० १३ क० पु० प्रतिबिम्बन सुन्दरमिति पाठः ।",
}