{
"0":"६८ ।",
"1":"11",
"2":"श्रीतन्त्रालोकः",
"3":"अतश्च लक्षणस्यास्य",
"4":"प्रोक्तस्य तदसंभवे ।",
"5":"न हानिर्हेतुमात्रे तु",
"6":"प्रश्नोऽयं पर्यवस्यति ॥ ६० ॥",
"7":"अत इति - बिम्बप्रतिबिम्बयोस्तादात्म्यवृत्ति-",
"8":"त्वाभावात्, प्रोक्तस्येति अर्थाद्विश्वविषये, तदसंभव",
"9":"इति बिम्बाभावे । ननु न वयं प्रतिबिम्बलक्षणे",
"10":"विवदामहे, किं तु बिम्बं विना तत्कथं भवेदिति",
"11":"ब्रूमः, नहि निर्निमित्तमेव भावानां संभवो न्या-",
"12":"य्य ? इत्याशंक्याह, हेतुमात्र इत्यादिना हेतुश्च",
"13":"द्विविधः - उपादानं निमित्तं च उपादानं यथा",
"14":"घटादौ मृदादि, निमित्तं यथा तत्रैव दण्डादि,-",
"15":"प्रतिबिम्बस्य च बिम्वं नोपादानकारणं, तद्धि घट",
"16":"इव मृत्स्वरूपविकारमासाद्य कार्यानुगामित्वेन",
"17":"वर्तते, नैवमत्र बिम्बं - प्रतिबिम्बोदयेऽपि तस्या-",
"18":"विकृतस्यैव पृथगुपलम्भात् तेनात्र दण्ड इव",
"19":"घटे निमित्तकारणं बिम्बम् ॥ ६० ॥",
"20":"ततश्च निमित्तकारणविषय एवायं प्रश्नो ना-",
"21":"न्यत्र, इत्याह",
}