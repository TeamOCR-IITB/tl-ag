{
"0":"१८४                             श्रीतन्त्रालोकः ।",
"1":"वम् इत्यर्थः । अत एव 'इच्छात्मकम्' इत्युक्तम् ।",
"2":"शाक्ताणवयोर्हि ज्ञानक्रियात्मकत्वं भवेत् इति",
"3":"भावः ॥ १४४ ॥",
"4":"ननु एवमपि कथमेकस्यैव उपायोपेयभावः",
"5":"संगच्छते ? इत्याशङ्क्याह",
"6":"उपायोपेयभावस्तु",
"7":"ज्ञानस्य स्थौल्यविभ्रमः ।",
"8":"एषैव च क्रियाशक्ति-",
"9":"र्बन्धमोक्षैककारणम् ॥ १४५ ॥",
"10":"स्थौल्यं - चिदानन्दैकघनपरसूक्ष्मस्वरूपनिमज्जना-",
"11":"दनन्तग्राह्यग्राहकात्मना भेदेन उल्लसनं, तत्कृतोऽयं",
"12":"भ्रमः - यत् 'इदमुपेयम्' अयमुपाय' इति । वस्तुतो हि",
"13":"परप्रकाशात्मा शिव एव उपेयः, स च सर्वत एवा-",
"14":"वभासते - तस्य क्वचिदपि अनपायात् । श्रत एव",
"15":"नात्र उपायानां किंचित्प्रयोजनम् - अज्ञातज्ञापकत्वात्",
"16":"तेषाम् । तदुक्तम्",
"17":"'अपरोक्षे भवत्तत्वे सर्वतः प्रकटे स्थिते ।",
"18":"यैरुपायाः प्रतन्यन्ते नूनं त्वां न विदन्ति ते ॥'",
"19":"_______________________________________",
"20":"",
"21":"पं० १७ क० पु० प्रकटस्थिते इति पाठः ।",
}