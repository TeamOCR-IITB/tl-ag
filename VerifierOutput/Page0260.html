<style> body{ width: 21cm; height: 29.7cm; margin: 30mm 45mm 30mm 45mm; }
body { width: 21cm; height: 29.7cm; margin: 30mm 45mm 30mm 45mm; } </style><head><script src="https://polyfill.io/v3/polyfill.min.js?features=es6"></script><script id="MathJax-script" async src="https://cdn.jsdelivr.net/npm/mathjax@3/es5/tex-mml-chtml.js"></script></head><!DOCTYPE HTML PUBLIC "-//W3C//DTD HTML 4.0//EN" "http://www.w3.org/TR/REC-html40/strict.dtd">
<html><head><meta name="qrichtext" content="1" /><style type="text/css">
p, li { white-space: pre-wrap; }
</style></head><body style=" font-family:'Shobhika'; font-size:16pt; font-weight:400; font-style:normal;">
<p style=" margin-top:0px; margin-bottom:0px; margin-left:0px; margin-right:0px; -qt-block-indent:0; text-indent:0px;" title=""><span style=" font-family:'Shobhika Regular'; color:#000000; background-color:#ffffff;">२५०            श्री तन्त्रालोकः ।<br />उपायवशतः प्राप्तं<br />तत्क्रियेति पुरोदितम् ॥२३२॥<br />तत् इति विज्ञानं, पुरा इति 'यतो नान्या क्रिया<br />नाम’ इत्यादौ ॥ २३२ ॥<br />ननु 'ज्ञानं मोक्षैककारणम्’ इत्यादिना 'ज्ञाना-<br />न्मुक्तिः' इति तावत्प्रतिज्ञातं, तत्किं स्वाधिकरणं<br />मोचकम् उत पराधिकरणम्, स्वाधिकरणत्वे च<br />तस्य किं दीक्षायां सत्यामसत्यां वा मोचकत्वम्,<br />असत्यां चेत्<br />'नचाधिकारिता दीक्षां विना योगेऽस्ति शाङ्करे । ’<br />इत्याद्युक्त्या ज्ञानाधिगमे एव अधिकारो नास्ति<br />इति किं कस्य मोचकं स्यात्, सत्यां चेत् परापेक्षा-<br />त्मनैव स्वात्मनि दीक्षाकरणानुपपत्तेः पराधिकरणत्वे<br />च कारणमन्यत्र कार्यं च अन्यत्र इति महान् दोष: ?<br />इत्याशङ्क्याह<br />सम्यग्ज्ञानं च मुक्त्येक-<br />कारणं स्वपरस्थितम् ।<br />यतो हि कल्पनामात्रं<br />स्वपरादिविभूतयः ॥२३३॥</span></p>
<hr />
<p style=" margin-top:12px; margin-bottom:12px; margin-left:0px; margin-right:0px; -qt-block-indent:0; text-indent:0px;"><span style=" font-family:'Shobhika Regular'; color:#000000; background-color:#ffffff;"><br />पं० १७ ग० ६० पु० स्वपरिस्थितिमिति पाठः ।</span></p></body></html>