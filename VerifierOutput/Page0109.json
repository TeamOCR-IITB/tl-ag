{
"0":"श्लोकः ६२ ]               प्रथमाह्निकम् ।                ९९",
"1":"त्रापीति परानपेक्षस्य, प्रकाशात्मनः शिवस्य हि",
"2":"देशकालाकारैर्भेदाभेदविकल्पोपहतत्वादवच्छेदाधा-",
"3":"नमशक्यम् इत्युक्तं -नियता न इति । अत एव",
"4":"च स एवंविधः इत्याह - विभुर्नित्यो विश्वाकृतिः",
"5":"इति । विभुः इति देशावच्छेदशून्यत्वात् । नित्य",
"6":"इति श्रतीतादिकालावच्छेदविगलनात् । विश्वाकृतिः",
"7":"इति चिदचिदाद्याकारवैचित्र्योल्लासकत्वात् ॥६०॥",
"8":"एतदेव प्रपञ्चयति",
"9":"विभुत्वात्सर्वगो नित्य-",
"10":"भावादाद्यन्तवर्जितः॥ ६१ ॥",
"11":"विश्वाकृतित्वाच्चिदचि-",
"12":"तद्वैचित्र्यावभासकः ॥",
"13":"अत एवास्यागमेषु नानारूपत्वमुच्यते इत्याह",
"14":"ततोऽस्य बहुरूपत्व-",
"15":"मुक्तं दीक्षोत्तरादिके ॥६२॥",
"16":"तदेवाह",
"17":"________________________________",
"18":"",
"19":"पं० १ ख० पु० पेक्ष्यस्येति प्रकाशेति पाठः ।",
"20":"पं० १ क० पु० नित्य इति कतावच्छेदेति पाठः ।",
}