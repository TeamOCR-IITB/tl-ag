{
"0":"श्लोक १०४ ]                   प्रथमाह्निकम् ।             १४७",
"1":"शासनरोधनपालन-",
"2":"पाचनयोगात्स सर्वमुपकुरुते ।",
"3":"तेन पतिः श्रेयोमय",
"4":"एव शिवो नाशिवं किमपि तत्र ॥ १०४ ॥",
"5":"शासनं शास्त्रोपदेशादिना बोध्यानां बोधनं ।",
"6":"रोधनं संसारिणां विलयशक्त्या श्राघातत्वात् तत्रै-",
"7":"वावस्थापनं । पालनं यथास्थितस्य विश्ववैचित्र्यस्य",
"8":"नियतनियन्त्रणया तथैव स्थापनात्मकं संरक्षणं ।",
"9":"पाचनं कर्मणां कर्मिणः प्रति फलदानौन्मुख्यजननम् ।",
"10":"उक्तं हि",
"11":"'स्वापेप्यास्ते बोधयन्बोधयोग्यान्",
"12":"रोध्यात्रुन्धन्पाचयन्कर्मिकर्म ।",
"13":"मायाशक्तोर्व्यक्तियोग्याः प्रकुर्वन्",
"14":"सर्वं पश्यन् यद्यथावस्तुजातम् ॥’",
"15":"इति । तेन इति रक्षणार्थपर्यवसायिनोऽपि पतिशब्दस्य",
"16":"शासनादिकारकत्वेन हेतुना इत्यर्थः । अत एव",
"17":"_____________________________________",
"18":"",
"19":"पं० ९ ख० पु० फलदानादौन्मुख्येति पाठः ।",
"20":"पं० १४ ग० पु० पश्यन्सर्वं यद्यथेति पाठः ।",
"21":"पं० १५ ख० पु० पर्यवसायिनोपकारकत्वेन हेतुनेत्येवंविधः पाठः ।",
}