{
"0":"श्लोक ७७ ]                 प्रथमाह्निकम् ।                  १२१",
"1":"नहि सर्वात्मत्वेन गृहीतत्वाद् अगृहीत एवासौ",
"2":"इति वक्तुं युज्यते अनुभवविरोधात् । तद्वत्",
"3":"नादबिन्द्राद्यात्मकशक्तिद्वारेण शिवोऽपि ज्ञात एव",
"4":"भवति इति सिद्धान्तः । तदुक्तं तत्रैव",
"5":"'प्रत्यक्षेण यथा वृक्षो रूपमात्राद्विगृह्यते ।",
"6":"रसादयो गृहीता ना तथेशो ज्ञानशक्तितः ॥",
"7":"गृह्यते तत्त्वभावेन वस्तुभावविवर्जनात् ।'",
"8":"इति । तथा",
"9":"'बिन्दुर्नादस्तथा शक्ति: शून्यत्वे परिकल्पिताः ।",
"10":"चेतसः स्थितिहेत्वर्थं पुनर्नित्यं स्थिरं भवेत् ॥",
"11":"अतीन्द्रियः सुसूक्ष्मत्वात्सूक्ष्मा शक्तिः स तद्गतः ।",
"12":"ज्ञानशक्तिर्मता सापि तज्ज्ञानाज्ज्ञात एव सः ॥'",
"13":"इति । एवं शक्तिरेव परतत्त्वाधिगमे परमुपायः",
"14":"इति सिद्धम् । सा च भुवनादिरूपतया श्रनन्त-",
"15":"प्रकारा इत्युक्तप्रायम् ॥७७॥",
"16":"एवं यत्किंचन जडाजडात्मकविश्ववैचित्र्यं यच्च",
"17":"तद्विषयं सृष्ट्यादि जाग्रदाद्यवस्थादि वा तत्सर्वं",
"18":"परमेश्वरस्य शक्तिस्फार एव इत्याह",
"19":"_________________________________",
"20":"",
"21":"पं० १७ क० पु० जाग्रदवस्थादि इति पाठः ।",
"22":"१६",
}