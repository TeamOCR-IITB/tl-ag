{
"0":"श्लो० ११६] तृतीयमाह्निकम् ।",
"1":"३५७",
"2":"क्षुभिताक्षुभितरूपत्वेन द्विविधा येयमिच्छाशक्तिः",
"3":"सा, विजातीयश्चिद्रूपो योऽयं शक्त्यंशोऽनुत्तरस्तत्र",
"4":"प्रोन्मुखी - तेन समं 'इको यणचि' इति प्राप्तसंधिः",
"5":"सती यात्मतां याति - यकारात्मना प्रस्फुरतीत्यर्थः,",
"6":"सैव द्विरूपापीच्छाशक्तिः 'अचिरद्युतिभासिन्या'",
"7":"इत्याद्युक्तगत्या शीघ्रं स्थिरं च कृत्वा, उपात्तं यत्",
"8":"ज्ञेयं - अर्थादिष्यमाणं, तत्कालुष्येणा रूषिता सती",
"9":"अनुत्तरात्मनि विजातीये यदुन्मुखत्वं - तेन समं",
"10":"'इको यणचि' इति संधिः तेन रत्वं लत्वं च गच्छ-",
"11":"ति- तदात्मना भासत इत्यर्थः, एवमुन्मेषशक्तिर-",
"12":"पि द्विप्रकारा ' वैजात्यशक्तिगा' - अनुत्तरेण सह",
"13":"प्राग्वदेव कृतसन्धिर्वकारत्वमवभासयेत्, तदुक्तम्",
"14":"'विभिन्नशक्तिसंयोगादिच्छा य-र-लतां गता ।",
"15":"उन्मेषशक्तिरायाति वत्वमेव वरानने ॥ '",
"16":"इति । 'सृष्टिसारप्रवर्षकम्' इत्यनेन अस्य वरुणवी-",
"17":"जत्वादाप्याय कारित्वं दर्शितम्, एवं य-र-लानामपि",
"18":"शोषकारित्वं दाहकत्वं स्तम्भकत्वं च क्रमेणावग-",
"19":"न्तव्यम् ॥ १५६ ॥",
"20":"ननु इष्यमाणारूपणायामपि वक्ष्यमाणनीत्या",
"21":"इच्छाशक्तिरेव परामर्शान्तरजननसमर्था, इत्यनुत्त_",
}