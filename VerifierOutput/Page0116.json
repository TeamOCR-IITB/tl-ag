{
"0":"१०६                     श्रीतन्त्रालोकः ।",
"1":"प्रकाशात्मक एक एवेश्वर : इत्यास्तां तावदेतत् ।",
"2":"यत्पुनर्विभुत्वादि धर्मजातं तस्योक्तं, तदपेक्षया धर्म-",
"3":"धर्मिणोर्धर्माणां च परस्परं भेदस्य अनपह्नव-",
"4":"नीयत्वाद् योऽयं भेद उल्लसितः स कथं वार्यते",
"5":"येन एक एवेश्वर : इत्यद्वयवादनिर्वाहः स्यात्",
"6":"इत्याशङ्क्याह",
"7":"न चास्य विभुताद्योऽयं",
"8":"धर्मोऽन्योन्यं विभिद्यते ।",
"9":"न च विभुताद्योऽयं श्रस्य स्वरूपातिरिक्तस्तद-",
"10":"तिशायकः कश्चित् धर्मः अपि तु स्वरूपमेवैतत् ।",
"11":"विभुत्वं हि व्यापकत्वमुच्यते तच्च स्वव्यतिरिक्ते",
"12":"व्याप्ये सति स्यात्, न च परं प्रकाशमपेक्ष्य दिगादि",
"13":"किंचित्संभवेत् इति किं नाम व्याप्नुयात् । नित्य-",
"14":"त्वमपि नास्य धर्म :- तस्य कालत्रयानुगामिरूपत्वात्,",
"15":"अस्य चाकालकलितत्वात् । यदभिप्रायेणैव 'सकृद्वि-",
"16":"भातोऽयमात्मा' इत्याद्युक्तम् । एवं विश्वाकृतित्व-",
"17":"______________________________________",
"18":"",
"19":"पं० ३ ख० पु० परस्परस्य भेदस्येति पाठः ।",
"20":"पं० ५ क० पु० निर्वाह इत्याशङ्क्येति पाठः ।",
"21":"पं० ६ ख० पु० श्रतिरिक्ताधिशायक इति पाठः ।",
"22":"पं० १३ क० पु० नित्यत्वमस्य नापि धर्मः तत्र कालत्रयानुगामित्वादस्येति पाठः ।",
}