{
"0":"३२               श्री तन्त्रालोकः",
"1":"",
"2":"च भातमभातं भवतीत्युक्तं बहुशः, अत एव च",
"3":"नास्य अवस्तुत्वमित्याह 'न चावस्तुत्वं स्यात् इति'",
"4":"सर्वेषामेवार्थानां प्रतिभासात्, एवमप्यस्य वस्तु-",
"5":"त्वोपपादकमल्पमपि निजं तथ्यं रूपं नास्तीत्याह",
"6":"'न च किमपि सारं निजमिति' इत्येवमाभासमात्र-",
"7":"सारं प्रतिबिम्ब सतत्त्वं वाह्यार्थवादिनो निश्चितमेव",
"8":"द्वैतप्रथात्मकं संकुचितं ज्ञानं शाम्यतामित्येतदर्थं",
"9":"दर्पणविधिः - कुड्यादिवैलक्षण्येन प्रतिविम्बसहि-",
"10":"ष्णुवस्तुप्रकारो, निरदिशत् निर्दिष्टवान् । एवं च",
"11":"सत्ययमर्थः प्रदर्शितो भवति - यद्विश्वमिदं संविदि",
"12":"दर्पणप्रतिबिम्बन्यायेन अवस्थितं न तु तदतिरि-",
"13":"क्ततया बहीरूपत्वेन वस्तुसदिति न तत्राभिनिवे-",
"14":"ष्टव्यमिति ॥ २३ ॥",
"15":"तदेवमुपपादिते प्रतिबिम्बमार्गे यच्छब्दस्य",
"16":"प्रतिविम्बं तत्सामवायिकेन अभिधानान्तरेणाप्य-",
"17":"भिधीयते इत्याह",
"18":"__________________________",
"19":"",
"20":"",
"21":"पं० ३ ख० पु० एवं वस्तुत्वेनेति पाठः ।",
"22":"पं० ८ ख० पु० सहिष्णुर्वस्तु विकार इति पाठः ।",
"23":"पं० १० ख० पु० अर्थोऽप्रदर्शित इति पाठः । -",
"24":"पं० ११ ख० पु० दर्पणन्यायेनेति पाठः ।",
"25":"पं० १५ क० पु० अभिधान्तरेणेति पाठः ।",
}