{
"0":"१२४",
"1":"श्री तन्त्रालोकः",
"2":"उपाधेः प्रभावो, यदुपाधेयस्य स्वरूपमतिशाय-",
"3":"यतीति ॥ ११८ ॥",
"4":"एवमुपहितस्वरूपत्वादेव सूर्यादिप्रकाशः स्व-",
"5":"प्रकाशने संवित्प्रकाशमपेक्षते, इत्याह",
"6":"सूर्यादिषु प्रकाशोऽसा-",
"7":"वुपाधिकलुषीकृतः ।",
"8":"संवित्प्रकाशं माहेश-",
"9":"मत एव ह्यपेक्षते ॥ ११९॥",
"10":"संविच्छब्देनात्र जडात् सूर्यादिप्रकाशात् पर-",
"11":"स्य प्रकाशस्य वैलक्षण्यं दर्शितम् ॥ ११९ ॥",
"12":"एवमप्येषां यथासंभवं स्वरूपं दर्शयति",
"13":"प्रकाशमात्रं सुव्यक्तं",
"14":"सूर्य इत्युच्यते स्फुटम् ।",
"15":"प्रकाश्य वस्तुसारांश-",
"16":"वर्षि तत्सोम उच्यते ॥ १२० ॥",
"17":"सुव्यक्तमिति - आप्यद्रव्याद्यनुपहितमित्यर्थः,",
"18":"सूर्यस्य शुद्धं प्रकाशमात्रमेव रूपमिति भावः ।",
}