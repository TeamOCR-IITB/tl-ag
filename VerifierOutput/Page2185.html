<style> body{ width: 21cm; height: 29.7cm; margin: 30mm 45mm 30mm 45mm; }
body { width: 21cm; height: 29.7cm; margin: 30mm 45mm 30mm 45mm; } </style><head><script src="https://polyfill.io/v3/polyfill.min.js?features=es6"></script><script id="MathJax-script" async src="https://cdn.jsdelivr.net/npm/mathjax@3/es5/tex-mml-chtml.js"></script></head><!DOCTYPE HTML PUBLIC "-//W3C//DTD HTML 4.0//EN" "http://www.w3.org/TR/REC-html40/strict.dtd">
<html><head><meta name="qrichtext" content="1" /><style type="text/css">
p, li { white-space: pre-wrap; }
</style></head><body style=" font-family:'Shobhika'; font-size:16pt; font-weight:400; font-style:normal;">
<p style=" margin-top:0px; margin-bottom:0px; margin-left:0px; margin-right:0px; -qt-block-indent:0; text-indent:0px;" title="">११०           श्री तन्त्रालोके ।<br />मुख्यानां भेदभेदानामित्ये कोनपञ्चाशत्रू-<br />पाणामुपभेदानामित्यर्थः । अमुख्यानां पुनरेषा-<br />मेवं गुणने भेदविधेरानन्त्ये का वार्ता इत्युक्तं<br />स्यात् । भेदने सतीति एकद्वित्रादिक्रमेण ।<br />मुख्यभेदप्रकारेणेति मुख्यस्य चतुर्दशविधस्य<br />भेदस्य प्रकारेण तद्वदित्यर्थः । अनेन मुख्यभे-<br />दानामपि धरादेरेकद्वित्रादिक्रमेण भेदने भेद-<br />विधेरानन्त्यमपि भवेदित्यनुवादाद्विधिः ॥१५७॥<br />न केवलमेषां वैचित्र्यं यावत्प्रकारान्तरेणा-<br />पीत्याह<br />सकलस्य समुद्भूता-<br />श्चक्षुरादिस्वशक्तयः ।<br />न्यग्भूताश्च प्रतन्वन्ति<br />भेदान्तरमपि स्फुटम् ॥ १५८॥</p>
<p style=" margin-top:0px; margin-bottom:0px; margin-left:0px; margin-right:0px; -qt-block-indent:0; text-indent:0px;" title="">यद्यपि<br />’सकलस्य प्रमाणांशी योऽसौ विद्याकलात्मकः ।<br />सामान्यात्मा स शक्तित्वे गणितो न तु तद्भिदः ॥’<br />                               ( १०।१२ )<br />इति प्रागुक्तं, तथापि सामान्यस्य विशेषावि-<br />नाभावित्वाच्चक्षुरादिशक्तीनामप्यत्रावश्यभावी</p></body></html>