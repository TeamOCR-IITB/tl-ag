<style> body{ width: 21cm; height: 29.7cm; margin: 30mm 45mm 30mm 45mm; }
body { width: 21cm; height: 29.7cm; margin: 30mm 45mm 30mm 45mm; } </style><head><script src="https://polyfill.io/v3/polyfill.min.js?features=es6"></script><script id="MathJax-script" async src="https://cdn.jsdelivr.net/npm/mathjax@3/es5/tex-mml-chtml.js"></script></head><!DOCTYPE HTML PUBLIC "-//W3C//DTD HTML 4.0//EN" "http://www.w3.org/TR/REC-html40/strict.dtd">
<html><head><meta name="qrichtext" content="1" /><style type="text/css">
p, li { white-space: pre-wrap; }
</style></head><body style=" font-family:'Shobhika'; font-size:16pt; font-weight:400; font-style:normal;">
<p style=" margin-top:0px; margin-bottom:0px; margin-left:0px; margin-right:0px; -qt-block-indent:0; text-indent:0px;" title="">४०              श्रीतन्त्रालोके<br />इति ॥<br />मद्यस्नानमेव च केवलीभावे कस्मात् निमित्त-<br />मित्याशङ्कय आह<br />यतः शिवमयं मद्यं<br />सर्वे मन्त्राः शिवोद्भवाः ॥७३॥<br />शिवशक्त्योर्न भेदोऽस्ति<br />शक्त्युत्थास्तु मरीचयः ।<br />तासामानन्दजनकं<br />मद्यं शिवमयं ततः ॥७४॥<br />प्रबुद्धे संविदः पूर्णे<br />रूपेऽधिकृतिभाजनम् ।<br />अधिकृतिभाजनमिति प्रबुद्धपूर्णसंविद्रूपतया<br />केवली भवेदित्यर्थः ॥<br />ननु अन्येषामयमाशयः - यत्<br />’ आदौ स्नानं प्रकुर्वीत सर्वकिल्विषनाशनम् ।’<br />इति फलश्रुतेः स्नानं न यजनाङ्गमिति ।<br />यदाहुः ’ फलवत्संनिधावफलं तदङ्गम्’ इति ।<br />अयुक्तमेतदित्याह</p></body></html>