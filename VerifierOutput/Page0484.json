{
"0":"१०२",
"1":"श्रीतन्त्रालोकः",
"2":"संघट्टे सति इत्याह-व्यतिमिश्रणादिति, तद्यथा-",
"3":"अकारस्याकारस्य वा इकारेणेकारेण वा व्यतिमि-",
"4":"श्रणे 'ए' इति रूपं भवेत्, तयोरेव उकारेणोका-",
"5":"रेण वा व्यतिमिश्रणे 'ओ' इति रूपं भवेत्, इका-",
"6":"रस्यापि अकारेण 'य' इति, उकारस्यापि अकारेण",
"7":"'व' इति, व्यतिमिश्रणं च न पञ्चकादतिरिक्तेन",
"8":"परामर्शान्तरेण केनचित् इत्युक्तम् - अन्योन्येति ।",
"9":"यत्तु",
"10":"'सैव शीघ्रस्थिरोपात्तज्ञेयकालुष्यरूपिता ।",
"11":"| विजातीयोन्मुखत्वेन रत्वं लत्वं च गच्छति ॥",
"12":"इत्यादि वक्ष्यति, तत् परामर्शान्तरोदयविषयमिति",
"13":"नात्र मेलनीयं - संध्यक्षरोदयस्यैव इह प्रक्रा-",
"14":"न्तत्वात् ॥ ९२३ ॥",
"15":"एतदेव दर्शयति",
"16":"योऽनुत्तरः परः स्पन्दो",
"17":"यश्चानन्दः समुच्छलन् ॥९३॥",
"18":"ताविच्छोन्मेषसंघट्टा-",
"19":"गच्छतोऽतिविचित्रताम् ।",
}