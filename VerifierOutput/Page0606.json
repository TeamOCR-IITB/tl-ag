{
"0":"२२४",
"1":"श्रीतन्त्रालोकः",
"2":"तदिच्छामन्तरेण किंचिदपि प्रस्फुरेदिति भावः ।",
"3":"यदुक्तम्",
"4":"'भैरवरूपी कालः सृजति जगत्कारणादिकीटान्तम् ।",
"5":"इच्छावशेन यस्याः सा त्वं भुवनाम्बिके जयसि ॥",
"6":"इति, किं तु प्रकाशविमर्शलक्षणमौपाधिकं भेदमव-",
"7":"भास्य यामलतामेति, येन शक्तिरिति शक्तिमानिति",
"8":"च व्यपदिश्यते, वस्तुतो हि न प्रकाशाद्विमर्शः स",
"9":"वा तस्मादतिरिच्यते, -इति बहुश उक्तम् ॥ २३४॥",
"10":"ननु यद्येवं तर्हि एतदेवास्तु, विश्वरूपतायाः",
"11":"पुनः कोऽवकाशः ? इत्याशङ्कयाह",
"12":"तस्य प्रत्यवमर्शो यः",
"13":"परिपूर्णोऽहमात्मकः ।",
"14":"स स्वात्मनि स्वतन्त्रत्वा-",
"15":"द्विभागमवभासयेत् ॥ २३५॥",
"16":"॥ तस्येति यामलस्य, अहमात्मक इति",
"17":"असांकेतिक परपरामर्शरूप इत्यर्थः । परिपूर्ण इति",
"18":"पारिमित्ये ह्यस्य विकल्परूपत्वं स्यादिति भावः ।",
"19":"विभागमिति विश्वरूपतामित्यर्थः ॥ २३५ ॥",
}