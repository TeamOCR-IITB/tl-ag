<style> body{ width: 21cm; height: 29.7cm; margin: 30mm 45mm 30mm 45mm; }
body { width: 21cm; height: 29.7cm; margin: 30mm 45mm 30mm 45mm; } </style><head><script src="https://polyfill.io/v3/polyfill.min.js?features=es6"></script><script id="MathJax-script" async src="https://cdn.jsdelivr.net/npm/mathjax@3/es5/tex-mml-chtml.js"></script></head><!DOCTYPE HTML PUBLIC "-//W3C//DTD HTML 4.0//EN" "http://www.w3.org/TR/REC-html40/strict.dtd">
<html><head><meta name="qrichtext" content="1" /><style type="text/css">
p, li { white-space: pre-wrap; }
</style></head><body style=" font-family:'Shobhika'; font-size:16pt; font-weight:400; font-style:normal;">
<p style=" margin-top:0px; margin-bottom:0px; margin-left:0px; margin-right:0px; -qt-block-indent:0; text-indent:0px;">१८४               श्रीतन्त्रालोकः ।<br />बुद्धेरहंकृत् तादृक्षे<br />प्रतिबिम्बितपुंस्कृतेः ।<br />प्रकाशे वेद्यकलुषे<br />यदहंमननात्मता ॥ २३० ॥<br />अहंकृदिति श्रर्थाज्जाता । तदुक्तम्<br />’.............धीतोऽप्यहंकृतम् ।’ (मा० १ । ३०)<br />इति । सा च तादृक्षे पुंस्प्रकाशस्याभिव्यक्तिस्थान-<br />भूते वेद्यकलुषे च बुद्धिवृत्त्यात्मनि प्रकाशे यदिदं<br />करोमि जानामि, - इत्यहमात्माभिमानः । ननु बुद्धि-<br />बोधोऽपि<br />’लेशोक्तो बुद्धिबोधोऽयं चेतनेनोपभुज्यते ।<br />भोग्यत्वं चास्य संसिद्धं येनोत्पन्नोऽनुभूयते ॥’<br />इत्याद्युक्त्या भोग्यत्वात् वेद्य एवेति कथमिदन्ता-<br />भाजनेऽस्मिन् श्रहमित्यभिमानो निरूढिमुपगच्छे-<br />दित्याशङ्क्योक्तं ’प्रतिबिम्बितपुंस्कृतेः’ इत्यभिव्यक्तं<br />पुमांसमुद्दिश्येत्यर्थः ॥ २३० ॥<br />पं० २ क० पु० संस्कृतेरिपि पाठः ।<br />पं० ११ क० पु० उपयुज्यते इति पाठः ।<br />पं० १३ क० पु० बोध्य एव इति पाठः ।</p></body></html>