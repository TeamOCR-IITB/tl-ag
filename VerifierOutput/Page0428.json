{
"0":"४६                      श्री तन्त्रालोकः",
"1":"नन्दातिशय कारित्वात् 'सुन्दर' इत्युक्तम् । अन्यो",
"2":"दुःखादिकारित्वादसुन्दरोऽपि स्पर्शोऽर्थात् दुःखाद्या-",
"3":"त्मके मत्तगन्धजठरकूर्मनाडीकण्ठप्रभृतौ आधार-",
"4":"विशेषे प्रतिसंक्रामति येन मूर्च्छाद्यपि स्यात्, परस्थ",
"5":"इति परानुभूयमानः, तत्र हि स मुख्य इति भावः,",
"6":"एतच्चोपलक्षणं - तेन स्मर्यमाणोत्प्रेक्ष्यमाणादिरू-",
"7":"पोऽप्यसौ एवं स्यात् । प्रतिबिम्बत्वं च अस्य कुतो",
"8":"लक्ष्यते ? इत्याह- 'प्रतिविम्बत्वात्स्वदे होडूलनाकर'",
"9":"इति एतच्च सुखदुःखयोरनुभवे समानमित्यविशेषे-",
"10":"गोपात्तम् ॥ ३५ ॥ ३६ ॥",
"11":"नन्वेवमर्थक्रियाकारित्वादेष मुख्य एव स्पर्शः",
"12":"किं न भवति ? इत्याशंक्याह -",
"13":"       न चैष मुख्यस्तत्कार्य-",
"14":"             पारम्पर्याप्रकाशनात् ॥ ३७ ॥",
"15":"मुख्य इति बिम्बरूपः, तस्य स्पर्शस्य यत्कार्य-",
"16":"मानन्दादि तस्य यत् पारम्पर्यं - प्रबन्धेन प्रवृत्तिः",
"17":"तस्यानवभासनात्, साक्षाद्धि संनिहिते कारणे",
"18":"कार्यमविच्छेदेनैव उद्गच्छद्भवति, न चैवमिह,",
"19":"इत्यस्य न मुख्यत्वम् ॥ ३७ ॥",
}