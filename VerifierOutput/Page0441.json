{
"0":"श्लो० ४९] तृतीयमाह्निकम् ।",
"1":"९९",
"2":"इत्यादिना बोधस्य तदितरेषां केषांचन भावानां",
"3":"च स्वच्छत्वस्य मुख्या मुख्यतया द्वैविध्यमुक्तम् ।",
"4":"एवं दर्पणादि स्वच्छं स्फाटिकं स्वच्छतरं बोधस्तु",
"5":"स्वच्छतम इत्याशयः ॥ ४८ ॥",
"6":"तदेवं संवित्प्रतिविम्बेन विश्वस्य सर्वतः संभ-",
"7":"वत्यपि बाह्यप्रतिविम्वसाम्ये अस्ति कश्चित्ततो",
"8":"युक्तिबलानीतो विशेष इत्याह",
"9":"प्रतिबिम्बं च विम्बेन",
"10":"बाह्यस्थेन समर्प्यते ।",
"11":"तस्यैव प्रतिविम्वत्वे",
"12":"किं विम्वमवशिष्यताम् ॥४९॥",
"13":"इह खलु मुखादिना वाह्येन विम्वेन दर्पणादौ",
"14":"प्रतिविम्वं समर्प्यते इत्यत्र तावन्न कस्यापि विम-",
"15":"तिः, यदा पुनस्तस्य विम्बखेन संमतस्य बाह्य-",
"16":"स्यैव प्रतिविम्वत्वमुपगम्यते तदा किं नाम बिम्वं",
"17":"प्रतिविम्बार्पणक्षमं वस्तु अवशिष्यताम्, न किंचि-",
"18":"दपि संभवतीत्यर्थः । नहि यथा ज्ञानाद्विच्छिन्नो",
"19":"नीलसुखादिरर्थस्तथा ततोऽपि विच्छिन्नमर्थान्तर-",
"20":"मस्तीति कस्याप्यभ्युपगमः ॥ ४९ ॥",
}