{
"0":"८८                         श्रीतन्त्रालोकः ।",
"1":"दीक्षितस्यापि हि नियतकालं बुद्धावात्मग्रहो",
"2":"भवेत् इति तयोरभेदाद् बौद्धमप्यज्ञानमात्मन्युपचितं",
"3":"संभवेत् इति भावः । श्रत एव देहान्ते बुद्धावात्मग्रह-",
"4":"व्युपरमात् पौरुषस्याज्ञानस्य दीक्षादिना पूर्वमेव",
"5":"प्रध्वस्तत्वान्मोक्षः इति युक्तमुक्तं 'तच्छरीरान्ते",
"6":"तज्ज्ञानं व्यज्यते स्फुटम्' इति ॥ ४६ ॥",
"7":"एवं विकल्पोऽत्र संभवन्मुक्तौ व्यवधायकः इति",
"8":"न तदैव मुक्तिः, तस्य पुनरसंभवे सत्यपि देहे मुक्तिः",
"9":"इत्याह",
"10":"बौद्धाज्ञाननिवृत्तौ तु",
"11":"विकल्पोन्मूलनाद्ध्रुवम् ।",
"12":"तदैव मोक्ष इत्युक्तं",
"13":"धात्रा श्रीमन्निशाटने ॥५०॥",
"14":"न चैतदप्रमाणकम् इत्याह 'इत्युक्तम्' इत्यादि ॥ ५० ॥",
"15":"विकल्पयुक्तचित्तस्तु",
"16":"पिण्डपाताच्छ्विं ब्रजेत् ।",
"17":"इतरस्तु तदैवेति",
"18":"शास्त्रस्यात्र प्रधानतः ॥ ५१ ॥",
"19":"_______________________________________",
"20":"",
"21":"पं० ५ ० पु० ततः शरीरान्ते इति पाठः ।",
}