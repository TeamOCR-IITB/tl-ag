{
"0":"लो० १४३ ]",
"1":"तृतीयमाह्निकम् ।",
"2":"१४५",
"3":"इह विसर्ग एव तत्तद्वैचित्र्योपारोहक्रमेण हका-",
"4":"रात्म स्थौल्यमुपागतः सन् 'हंस' इत्येवमाद्यैः शब्दैः",
"5":"परिभाष्यते - सर्वेष्वेव शास्त्रेष्वेवमुच्यत इत्यर्थः,",
"6":"तदुक्तं श्रीतन्त्रराजभट्टारके",
"7":"'हंसं शून्यं तथा प्राण हकारं नामभिः स्मृतम् ।'",
"8":"इति, निघण्टावपि",
"9":"'त्रयस्त्रिंशो व्यञ्जनं च द्विकुब्जः स्पर्श एव च ॥",
"10":"इति । एवं च विसर्गस्यैव स्थूलं रूपं 'हकारः' इत्यु-",
"11":"क्तं स्यात् ॥ १४२ ॥",
"12":"ननु",
"13":"'शक्तयोऽस्य जगत्कृत्स्नं शक्तिमांस्तु महेश्वरः ।'",
"14":"इत्याद्युक्त्या परस्य अनुत्तरस्य प्रकाशस्य 'स्वश-",
"15":"क्तिमात्रस्फारो विश्वम्' इत्यविवादः, इह पुनः",
"16":"'विसर्गमात्रं नाथस्य सृष्टिसंहारविभ्रमाः ।'",
"17":"इत्याद्यन्यथोक्तम्, इति किमेतत् ? इत्याशंक्याह",
"18":"अनुत्तरं परं धाम",
"19":"तदेवाकुलमुच्यते ।",
"20":"विसर्गस्तस्य नाथस्य",
"21":"१२.",
"22":"कौलिंकी शक्तिरुच्यते ॥ १४३॥",
}