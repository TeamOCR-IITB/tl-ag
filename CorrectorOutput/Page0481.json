{
"0":"लो० ८९] तृतीयमाह्निकम् ।",
"1":"इत्यादौ योनिसूत्रे क्षोभाधारः, प्रकीर्तितं - सम्यगु-",
"2":"क्तमित्यर्थः ॥ ८८ ॥",
"3":"एवमेतत्पदार्थद्वारेण व्याख्याय तात्पर्यमुखे-",
"4":"नाप्यभिधत्ते",
"5":"ततस्तदान्तरं ज्ञेयं",
"6":"भिन्नकल्पत्वमिच्छति ।",
"7":"विश्वबीजादतः सर्वं",
"8":"बाह्यं बिम्बं विवर्त्स्यति ॥ ८९ ॥",
"9":"ततः - समनन्तरोक्तात् सिसृक्षालक्षणात् क्षो",
"10":"भाद्धेतोः, आन्तरं - प्रमात्रैकात्म्येन वर्तमानं सत्",
"11":"तत् आसूत्रितप्रायं ज्ञेयं भिन्नकल्पत्वम् - अतिरि-",
"12":"क्तायमानत्वमेति, अतो-विश्वबीजादादिवर्णान्म-",
"13":"हामायातश्चारभ्य सर्वमानन्दादि तत्त्वभुवनादि च",
"14":"भावजातं, बाह्यं - विच्छेदेनावभासमानं, विम्बं -",
"15":"ज्ञानीयाकारलक्षणप्रतिविम्बात्मकं विवर्त्स्यति -",
"16":"तत्तद्देहनीलाद्यात्मना पदवाक्यादितया च यथायथं",
"17":"स्फुटीभविष्यतीत्यर्थः । चर्याक्रमेऽपि हि वीजमे-",
"18":"व भेदेन प्रसृतं सत् स्त्रीपुंनपुंसकादिरूपतामे-",
"19":"ष्यतीति ॥ ८९ ॥",
}