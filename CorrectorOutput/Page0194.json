{
"0":"१८४",
"1":"श्रीतन्त्रालोकः ।",
"2":"वम् इत्यर्थः । अत एव 'इच्छात्मकम्' इत्युक्तम् ।",
"3":"शाक्ताणवयोर्हि ज्ञानक्रियात्मकत्वं भवेत् इति",
"4":"भावः ॥ १४४ ॥",
"5":"ननु एवमपि कथमेकस्यैव उपायोपेयभावः",
"6":"संगच्छते ? इत्याशङ्क्याह",
"7":"उपायोपेयभावस्तु",
"8":"ज्ञानस्य स्थौल्यविभ्रमः ।",
"9":"एषैव च क्रियाशक्ति-",
"10":"र्बन्धमोक्षैककारणम् ॥ १४५ ॥",
"11":"स्थौल्यं - चिदानन्दैकघनपरसूक्ष्मस्वरूपनिमज्जना-",
"12":"दनन्तग्राह्यग्राहकात्मना भेदेन उल्लसनं, तत्कृतोऽयं",
"13":"भ्रमः - यत् 'इदमुपेयम्' अयमुपाय' इति । वस्तुतो हि",
"14":"परप्रकाशात्मा शिव एव उपेयः, स च सर्वत एवा-",
"15":"वभासते - तस्य क्वचिदपि अनपायात् । श्रत एव",
"16":"नात्र उपायानां किंचित्प्रयोजनम् - अज्ञातज्ञापकत्वात्",
"17":"तेषाम् । तदुक्तम्",
"18":"'अपरोक्षे भवत्तत्वे सर्वतः प्रकटे स्थिते ।",
"19":"यैरुपायाः प्रतन्यन्ते नूनं त्वां न विदन्ति ते ॥'",
"20":"पं० १७ क० पु० प्रकटस्थिते इति पाठः ।",
}