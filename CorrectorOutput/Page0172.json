{
"0":"१६२                     श्रीतन्त्रालोकः ।",
"1":"न्तरोक्तनीत्या ध्यानादिनियतविधिनियन्त्रितत्वं, तद-",
"2":"न्यथात्वमनवच्छेदः । यद्वक्ष्यति",
"3":"'साधकानां बुभुक्षूणां विधिर्नियतियन्त्रितः ।",
"4":"मुमुक्षूणां तत्त्वविदां स एव तु निरर्गलः ॥'",
"5":"इति । भगवतश्च एतत्सावच्छेदमपि रूपम् अनव-",
"6":"च्छिन्न परस्वरूपानुप्राणितमेव, नहि तत्स्वरूपानुप्रवेशं",
"7":"विना किंचिदपि सिद्ध्येत् ॥ १२३॥",
"8":"एतदेव शब्दार्थद्वारकं गीताग्रन्थेन संवादयति",
"9":"येऽप्यन्यदेवताभक्ता",
"10":"इत्यतो गुरुरादिशत् ।",
"11":"इत्यतः - इत्येवमादिकात् वाक्यकदम्बकादित्य-",
"12":"र्थः । गुरुरिति तात्त्विकार्थोपदेष्टा भगवान्वासुदेवः ।",
"13":"तत्र हि",
"14":"'विद्या मां सोमपाः पूतपापा",
"15":"यज्ञैरिष्ट्रा स्वर्गतिं प्रार्थयन्ते ।",
"16":"ते पुण्यमासाद्य सुरेन्द्रलोक-",
"17":"मश्नन्ति दिव्यान्दिवि देवभोगान् ॥'",
"18":"______________________________________",
"19":"",
"20":"* निरर्गला नियतियन्त्रयारहित इत्यर्थः ।",
"21":"______________________________________",
"22":"",
"23":"पं० ३ क० पु० नियतयन्त्रित इति पाठः ।",
}