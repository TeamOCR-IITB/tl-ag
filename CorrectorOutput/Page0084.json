{
"0":"७४                       श्रीतन्त्रालोकः ।",
"1":"अथ शब्द आनन्तर्ये, उद्देशानन्तरं हि लक्षणपरी-",
"2":"क्षयोरवसरः इत्याशयः । 'तत्र' द्विविधयोर्ज्ञानाज्ञान-",
"3":"योर्मध्यात्",
"4":""..................पुंसः प्रादुर्भवत्परम् ।'",
"5":"इत्यस्यात्मनोऽपि यत्समनन्तरोक्तस्वरूपं मला-",
"6":"ख्यमनन्यसाधारणानवच्छिन्नज्ञानक्रियायोगि पर-",
"7":"प्रमातृरूपाच्छिवादेव जातमुद्भूतमित्यर्थः । परमे-",
"8":"श्वर एव हि स्वस्वातन्त्र्यात्पूर्णज्ञत्वकर्तृत्वाद्यपह-",
"9":"स्तनेन ख्यात्यात्मकाणवमलाविर्भावेन स्वात्मान-",
"10":"मावृणुयात् । तदुक्तं",
"11":"'परमं यत्स्वातन्त्र्यं",
"12":"दुर्घटसंपादनं महेशस्य ।",
"13":"देवी मायाशक्तिः",
"14":"स्वात्मावरणं शिवस्यैतत् ॥ ( प० सा० १५ का० )",
"15":"मायापरिग्रहवशाद्-",
"16":"बोधो मलिनः पुमान्पशुर्भवति ।' (प० सा० १६ का० )",
"17":"इति । वक्ष्यति च",
"18":"_________________________________________________________",
"19":"",
"20":"७ नाममात्रेण वस्तुसंकीर्तनमुद्देशः, सजातीयविजातीयासाधारण निरूपकं कारणं",
"21":"लक्षणम्, युक्त्ययुक्तिविवेकः परीक्षा इति ।",
}