{
"0":"८६               श्रीतन्त्रालोकः ।",
"1":"ज्ञानमभ्युदितं सम्यक्सारेतरविभागकृत् ।’",
"2":"इति । पौंस्नज्ञानाभिव्यञ्जने दीक्षा तावन्न प्रभवेद्या-",
"3":"वदस्य बौद्धं ज्ञानं पूर्वभावि न स्यात्, येनास्य",
"4":"ततोऽ पि प्राधान्यमुक्तम् ॥ ४६ ॥",
"5":"एवं बौद्धमपि ज्ञानं पारमेश्वरं शास्त्रमन्तरेण",
"6":"कुतः समुदियात् इति तदेव मूलकारणत्वादिह",
"7":"प्रधानम् इत्याह",
"8":"तथाविधावसायात्म-",
"9":"              बौद्धविज्ञानसम्पदे ।",
"10":"शास्त्रमेव प्रधानं य-",
"11":"              ज्ज्ञेयतत्त्वप्रदर्शकम् ॥ ४७ ॥",
"12":"'संपदे' इति तां जनयितुम् इत्यर्थः । यतो 'ज्ञेयस्य'",
"13":"नीलसुखादेः 'तत्त्वं' प्रकाशमानत्वान्यथानुपपत्त्या",
"14":"प्रकाशात्मकशिवस्वभावत्वं, तस्य प्रदर्शकम् पराद्वयो-",
"15":"पदेशकारित्वात्तदभिधायकम् इत्यर्थः । श्रत एव",
"16":"चास्य तदप्रदर्शकतया शास्त्रान्तरेभ्यो वैलक्षण्यमपि",
"17":"कटाक्षितम् ॥ ४७ ॥",
"18":"___________________________________________-",
"19":"",
"20":"पं० ३ ख० पु० बौद्धमपि ज्ञानमिति पाठः ।",
"21":"पं० ११ ग० पु० प्रधानं यज्ञेयतत्त्वप्रकाशकमिति पाठः ।",
}