<style> body{ width: 21cm; height: 29.7cm; margin: 30mm 45mm 30mm 45mm; }
body { width: 21cm; height: 29.7cm; margin: 30mm 45mm 30mm 45mm; } </style><head><script src="https://polyfill.io/v3/polyfill.min.js?features=es6"></script><script id="MathJax-script" async src="https://cdn.jsdelivr.net/npm/mathjax@3/es5/tex-mml-chtml.js"></script></head><!DOCTYPE HTML PUBLIC "-//W3C//DTD HTML 4.0//EN" "http://www.w3.org/TR/REC-html40/strict.dtd">
<html><head><meta name="qrichtext" content="1" /><style type="text/css">
p, li { white-space: pre-wrap; }
</style></head><body style=" font-family:'Shobhika'; font-size:16pt; font-weight:400; font-style:normal;">
<p style=" margin-top:0px; margin-bottom:0px; margin-left:0px; margin-right:0px; -qt-block-indent:0; text-indent:0px;" title="">१०६           श्रीतन्त्रालोकः<br />’उपायो देवदेवेशि विवेकस्तत्र वै परः ।<br />हेयतां चैव संसारे ज्ञात्वा जन्तुर्विमोचयेत् ॥<br />अनित्येऽस्मिञ्छिवो ह्येकः शिवः सर्वगतः प्रभुः ।<br />मायीयान्युज्झय भावानि यदा भावेन भावयेत् ॥<br />ददात्यस्य च सुश्रोणि प्रातिभं ज्ञानमुत्तमम् ।<br />यदा प्रातिभसंयुक्तो मुच्यते मोचयेत्तदा ॥<br />परशक्तिनिपातेन ध्वस्तमायामलः पुमान् ।<br />परं याति पदं यत्र गत्वा भूयो न जायते ॥<br />इति ॥ १६६ ॥<br />’ ननु समनन्तरमेव<br />’दीक्षयोन्मोच्य देवेशि अध्ववन्धात्सुदारुणात् ।<br />सर्वज्ञादिगुणांश्चैव शिशोरापादयेद्गुरुः ॥’<br />इत्यादिना दीक्षया मोक्ष इत्युक्तम् । इदानीं तु<br />प्रातिभान्मुच्यते इति किमेतदुक्तमित्याह<br />ननु प्राग्दीक्षया मोक्षोऽ-<br />धुना तु प्रातिभात्कथम् १६७<br />कथमिति उभयोर्मध्यात्कतरत्प्रमाणमित्यर्थः ।<br />तदुक्तं तत्र<br />’दीक्षया पूर्वमेवोक्त’ पुद्गलस्य भवार्णवात् ।<br />मोक्षोऽधुना वदस्येवं प्रातिभस्येव तत्कथम् ॥<br />प्रमाणमत्र देवेश प्रातिभं वाथ दीक्षणम् ।<br />एतन्मे वद कामारे स्फुटार्थेन महेश्वर ॥</p></body></html>