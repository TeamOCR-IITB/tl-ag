{
"0":"२                  श्रीतन्त्रालोकः ।",
"1":"दप्यनुपायस्योत्कृष्टत्वम् इति प्रथमं तत्स्वरूपमे-",
"2":"वाभिधातुमाह्निकान्तरारम्भं द्वितीयार्धेन प्रतिजानीते",
"3":"यत्तत्राद्यं पदमविरतानुत्तरज्ञप्तिरूपं",
"4":"तन्निर्णेतुं प्रकरणमिदमारभेऽहं द्वितीयम् ॥१॥",
"5":"तन्निर्णयमेवाह",
"6":"अनुपायं हि यद्रूपं",
"7":"कोऽर्थो देशनयात्र वै ।",
"8":"सकृत्स्याद्देशना पश्चा-",
"9":"दनुपायत्वमुच्यते ॥२॥",
"10":"वै-शब्दोऽवधारणे, तेन नैव कश्चिदर्थः इत्यर्थः ।",
"11":"अत्रैव समाधत्ते ' सकृत्स्यात्' इत्यादिना, देशना",
"12":"इत्युपलक्षणं - तेन सिद्धदर्शनाद्यपि ग्राह्यं, यदुक्तम्",
"13":"'सिद्धानां योगिनीनां च दर्शनं चरुभोजनम् ।",
"14":"कथनं संक्रमः शास्त्रे साधनं गुरुसेवनम् ॥",
"15":"इत्याद्यो निरुपायस्य संक्षेपोऽयं वरानने ।'",
"16":"इति । सकृदिति - न पुनरुपायानुभवः पौनःपुन्ये-",
"17":"नेत्यर्थः । श्रत एवाह 'पश्चादनुपायत्वमुच्यते' इति,",
"18":"_________________________________________",
"19":"",
"20":"पं० ३ क० पु० यत्र त्वाद्यं परमशिवतानुत्तरेति, ख० पु० यत्त्वत्राद्यमिति पाठः ।",
"21":"पं० ४ क० ख० पु० मिदं त्वारभेयं द्वितीयमिति पाठः ।",
}