{
"0":"श्लोक ५२]              प्रथमाह्निकम् ।                 ८९",
"1":"'इतर' इति निर्विकल्पः । ' तदैव' इति देहसद्भावे",
"2":"इत्यर्थः । यदुक्तं तत्रैव",
"3":"'विकल्पयुक्तचित्तस्तु पिण्डपाताच्छिवं व्रजेत् । '",
"4":"विकल्पहीनचित्तस्तु ह्यात्मानं शिवमव्ययम् ॥",
"5":"पश्यते भावशुद्धया यो जीवन्मुक्तो न संशयः । '",
"6":"इति । इदानीं प्राक्प्रतिज्ञातं शास्त्रस्यैव प्राधान्यं",
"7":"निगमयति- इति इत्यादिना, 'इतिशब्दः' काकाक्षि-",
"8":"न्यायेन योज्यः, तेन श्रीनिशाटनग्रन्थसमाप्तौ हेतौ च",
"9":"व्याख्येयः । स च 'ज्ञेयतत्त्वप्रदर्शकम्' इत्यादिना",
"10":"प्रागप्युक्तः ॥ ५१ ॥",
"11":"ननु किं नाम ज्ञेयस्य तत्त्वं यत्प्रदर्श्यमानं शास्त्र-",
"12":"प्राधान्यावगमकमपि स्यात् इत्याशङ्क्याह",
"13":"ज्ञेयस्य हि परं तत्त्वं",
"14":"यः प्रकाशात्मकः शिवः ।",
"15":"नह्यप्रकाशरूपस्य",
"16":"प्राकाश्यं वस्तुतापि वा ॥५२॥",
"17":"________________________________________",
"18":"",
"19":"पं० १ ख० पु० देवसद्भावे इति पाठः ।",
"20":"पं० ३ ख० पु० विकल्प क्षीणचित्तस्तु इति पाठः ।",
"21":"पं० ६ क० पु० ज्ञेयतत्वप्रकाशकमिति पाठः ।",
"22":"                    १२",
}