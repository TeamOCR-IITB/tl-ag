{
"0":"१८               श्रीतन्त्रालोकः ।",
"1":"'नृत्यतो'",
"2":"'नर्तक आत्मा' ( शि० ३ उ० ९ सू० )",
"3":"इति शिवसूत्रदृष्ट्या निगूहितस्वस्वरूपावष्टम्भमूलं",
"4":"तत्तद्विश्ववैचित्यभूमिकाप्रपञ्चं प्रकाशयतो 'भैरवा-",
"5":"कृतेः' पूर्णस्वरूपस्य परमात्मनः 'शरीरस्थाम्'",
"6":"'एवंभूतमिदं वस्तु भवत्विति यदा पुनः ।",
"7":"जाता तदैव तद्वस्तु कुर्वत्यत्र क्रियोच्यते ॥'",
"8":"इत्याद्युक्त्या तत्तत्प्रमातृप्रमेयाद्यनन्ताभासवैचित्र्य-",
"9":"कारितया स्वरूपाविष्टाम्, श्रत एव 'देवीं' जगदुल्ला-",
"10":"सनक्रीडाकारिणीम् अपरां भगवतीं 'नौमि' इति",
"11":"संबन्धः । अत एव बहिरपि विश्वात्मना द्योतमा-",
"12":"नत्वेऽपि",
"13":"'भेदभावकमायीयतेजोंशग्रसनाच्च तत् ।",
"14":"सर्वसंहारकत्वेन कृष्णं तिमिररूपधृत् ॥'",
"15":"इत्याद्युक्तस्वरूपे परप्रमातर्येव विश्रान्तत्वात् कृष्ण-",
"16":"पिङ्गलरूपाम् इत्युक्तं 'प्रावृण्मेघघनव्योमविद्युल्लेखा-",
"17":"विलासिनीम्' इति ॥ ३ ॥",
"18":"________________________________________",
"19":"",
"20":"पं० ४ क० ख० पु० तत्तद्वैचित्र्येति पाठः ।",
}