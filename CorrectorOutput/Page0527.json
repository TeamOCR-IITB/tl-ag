{
"0":"लो० १४३]",
"1":"तृतीयमाह्निकम् ।",
"2":"ayp",
"3":"१४५",
"4":"इह विसर्ग एव तत्तद्वैचित्र्योपारोहक्रमेण हका-",
"5":"रात्म स्थौल्यमुपागतः सन् 'हंस' इत्येवमाद्यैः शब्दैः",
"6":"परिभाष्यते - सर्वेष्वेव शास्त्रेष्वेवमुच्यत इत्यर्थः,",
"7":"तदुक्तं श्रीतन्त्रराजभट्टारके",
"8":"'हंसं शून्यं तथा प्राणं हकारं नामभिः स्मृतम् ।'",
"9":"इति, निघण्टावपि",
"10":"'त्रयस्त्रिंशो व्यञ्जनं च द्विकुब्जः स्पर्श एव च ॥ '",
"11":"इति । एवं च विसर्गस्यैव स्थूलं रूपं 'हकारः' इत्यु-",
"12":"क्तं स्यात् ॥ १४२ ॥",
"13":"ननु",
"14":"'शक्तयोऽस्य जगत्कृत्स्नं शक्तिमांस्तु महेश्वरः ।'",
"15":"इत्याद्युक्त्या परस्य अनुत्तरस्य प्रकाशस्य 'स्वश-",
"16":"क्तिमात्रस्फारो विश्वम्' इत्यविवादः, इह पुनः",
"17":"'विसर्गमात्रं नाथस्य सृष्टिसंहारविभ्रमाः ।'",
"18":"इत्याद्यन्यथोक्तम्, इति किमेतत् ? इत्याशंक्याह",
"19":"अनुत्तरं परं धाम",
"20":"तदेवाकुलमुच्यते ।",
"21":"विसर्गस्तस्य नाथस्य",
"22":"TTPS",
"23":"कौलिकी शक्तिरुच्यते ॥ १४३ ॥",
"24":"१२.",
}