{
"0":"श्लो० ६५ ] तृतीयमाह्निकम् ।",
"1":"७३",
"2":"-इति । अनुप्रत्यभिज्ञाकृताप्यनेनैवाभिप्रायेण",
"3":"'नाथ त्वया विना विम्बं स्वच्छे स्वात्मनि दर्शितम् ।",
"4":"प्रसेना दर्पणेनैव प्रभावाद्भावमण्डलम् ॥'",
"5":"इत्याद्युक्तम् ॥",
"6":"तदेवं विश्वचित्प्रतिविम्वत्वमेवोपसंहरति",
"7":"इत्थं विश्वमिदं नाथे",
"8":"भैरवीयचिदम्बरे ।",
"9":"प्रतिबिम्बमलं स्वच्छे",
"10":"न खल्वन्यप्रसादतः ॥ ६५ ॥",
"11":"अन्येति - अन्यमुखप्रेक्षित्वे ह्यस्य स्वातन्त्र्यं",
"12":"खण्डयेतेति भावः, स्वातन्त्र्यं हि विमर्श इत्यु-",
"13":"च्यते स चास्य मुख्यः स्वभावः, नहि निर्विमर्शः",
"14":"प्रकाशः संभवत्युपपद्यते वा, अयमेव ह्यस्य विश्वा-",
"15":"कारधारित्वे जडेभ्यो विशेषः - यत्सर्वमामृशतीति,",
"16":"यदुक्तमनेनैव अन्यत्र",
"17":"9",
"18":"'अन्तर्विभाति सकलं जगदात्मनीह",
"19":"यद्वद्विचित्ररचना मकुरान्तराले ।",
"20":"बोधः पुनर्निजविमर्शनसारवृत्त्या",
"21":"विश्वं परामृशति नो मकरस्तथा तु ॥ '",
"22":"इति ॥ ६५॥",
}