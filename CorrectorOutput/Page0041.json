{
"0":"श्लो० १३]          प्रथममाह्निकम् ।           ३१",
"1":"इदानीम्",
"2":"'उपाध्यायाद्दशाचार्य आचार्याणं शतं पिता ।'",
"3":" इत्याद्युक्त्या तस्याचार्यादपि गौरवातिरेकस्मृते-",
"4":"निजमपि पितरमाशीर्वादमुखेन परामृशति",
"5":"यः पूर्णानन्दविश्रान्तसर्वशास्त्रार्थपारगः ।",
"6":"स श्रीचुखुलको दिश्यादिष्टं मे गुरुरुत्तमः १२॥",
"7":"'चुखुलक' इति लोकप्रसिद्धमस्य नामान्तरम् ।",
"8":"'गुरुरुत्तम' इति उत्तमत्वस्य श्राचार्यगौरवातिरेक-",
"9":"स्मृतिरेव निमित्तम्, अत एव अन्यत्रापि",
"10":"'गुरुभ्योऽपि गरीयांसं जनकं चुनुलाभिधम् ।'",
"11":"इत्याद्युक्तम् ॥ १२ ॥",
"12":"एवं च तन्त्रप्रक्रियोपासन्नगुर्वभिमुखीकरणानन्तरं",
"13":"विश्रान्तिस्थानतया कुलप्रक्रियागुरुमपि उत्कर्षयति",
"14":"जयताज्जगदुद्धृतितमोऽसौ",
"15":"       भगवत्या सह शंभुनाथ एकः ।",
"16":"यदुदीरितशासनांशुभिर्मे",
"17":"        प्रकटोऽयं गहनोऽपि शास्त्रमार्गः ॥ १३ ॥",
"18":"______________________________________________________",
"19":"",
"20":"पं० २ उपाध्यायादिति पद्यस्य 'सहस्रं तु पितुर्माता गौरवेणातिरिच्यते ।' इति",
"21":"उत्तरार्ध ग० पु० अधिकं वर्तते ।",
}