{
"0":"२४७",
"1":"लो० २७०] तृतीयमाह्निकम्",
"2":"कत्वेन स्वात्ममात्ररूपतयैवावभासते स खलु",
"3":"विश्वेश्वरः परप्रकाशात्मभगवदैकात्म्येन प्रकाशत",
"4":"इत्यर्थः । यस्याप्येवं भाववर्गस्य प्रतिबिम्बकल्पत-",
"5":"यावभासने सति स्वात्मनीदृगहमेव भाववर्गात्मना",
"6":"प्रस्फुरित इत्येवमात्मसाक्षात्काररूपः सततोदितः",
"7":"परामर्शः स्यात् स एवासौ शांभवोपायेन मुद्रितः",
"8":"स्वसमुचितोपेयासादनेन नियमित इत्यर्थः । अत",
"9":"एवास्य सर्वविषयतया प्रणों योऽयमहन्तापरामर्शः",
"10":"प्रविवेचितः, अर्थात्तस्यैवात्र शांभवोपाये काश्चन",
"11":"मन्त्रमुद्राक्रियोपासा न ततः पूर्णाहन्तापरामर्शाद-",
"12":"न्याः, परप्रमात्रेकरूपस्वात्माभेदेनैव प्रस्फुरन्ती-",
"13":"त्यर्थः । न ह्येतत्पदमधिशयानस्यैतदुपयोग इति",
"14":"भावः । यदुक्तम्",
"15":"'अयं रसो येन मनागवाप्तः स्वच्छन्दचेष्टानिरतस्य तस्य ।",
"16":"समाधियोगव्रतमन्त्रमुद्राजपादिचर्या विषवद्विभाति ॥'",
"17":"इति । वक्ष्यति च",
"18":"'स्नानं व्रतं देहशुद्धिर्धारणा मन्त्रयोजना ।",
"19":"अध्वक्लृप्तिर्यागविधिर्होमजप्यसमाधयः ॥",
"20":"इत्यादिकल्पना कापि नात्र भेदेन युज्यते ।'",
"21":"( तं० ३ । २९० )",
"22":"इति ॥ २७० ॥",
}