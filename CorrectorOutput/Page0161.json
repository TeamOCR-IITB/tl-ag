{
"0":"श्लोकः १०८ ]",
"1":"प्रथमाह्निकम् ।",
"2":"१५१",
"3":"निखिलशक्त्यन्तरगर्भीकारेण प्रधानतया प्रतिपा-",
"4":"दिताः परादिकास्तिस्रः शक्तयः, सृष्टौ स्थितौ, लये",
"5":"संहारे, तुर्ये, अनाख्ये च भान्ति - सर्वसर्वात्मकेन रूपेण",
"6":"स्फुरन्ति इत्येकैकस्याः चातूरूप्येण श्रीसृष्टिकाल्या-",
"7":"द्यात्मकतया द्वादशधोदय इति वाक्यार्थः । तदुक्तं",
"8":"'धाम्नां त्रयाणामप्येषां सृष्ट्यादिक्रमयोगतः ।",
"9":"भवेच्चतुर्धावस्थानमेवं द्वादशधोदितः ॥",
"10":"स्वसंवित्परमादित्यः प्रकाशवपुरख्ययः ।'",
"11":"इति ॥ १०७ ॥",
"12":"ननु एक एव परप्रकाशात्मको भैरवादिशब्द-",
"13":"व्यपदेश्यः परमेश्वरः समस्ति, तस्य चाभिन्ना एकैव",
"14":"स्वातन्त्र्याख्या शक्तिः इत्युपपादितं, तत्कथमस्य इह",
"15":"द्वादशधोदय इत्युक्तम् ?, इत्याशङ्क्याह",
"16":"तावान्पूर्णस्वभावोऽसौ",
"17":"परमः शिव उच्यते ।",
"18":"तेनात्रोपासकाः साक्षा-",
"19":"तत्रैव परिनिष्ठिताः ॥ १०८ ॥",
"20":"पं० ३ क० पु० भवन्ति सर्वसर्वात्मकत्वेन स्फुरन्तीति पाठः ।",
"21":"पं० ११ ख० पु० तस्य चैके वाभिन्ना इति पाठः ।",
}