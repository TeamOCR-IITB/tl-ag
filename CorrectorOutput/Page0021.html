<style> body{ width: 21cm; height: 29.7cm; margin: 30mm 45mm 30mm 45mm; } </style><!DOCTYPE HTML PUBLIC "-//W3C//DTD HTML 4.0//EN" "http://www.w3.org/TR/REC-html40/strict.dtd">
<html><head><meta name="qrichtext" content="1" /><style type="text/css">
p, li { white-space: pre-wrap; }
</style></head><body style=" font-family:'Shobhika Regular'; font-size:16pt; font-weight:400; font-style:normal;">
<p style=" margin-top:0px; margin-bottom:0px; margin-left:0px; margin-right:0px; -qt-block-indent:0; text-indent:0px;"><span style=" font-family:'Roboto','Arial','sans-serif'; font-size:16px; color:#000000; background-color:#ffffff;">श्लो० १]               प्रथमाह्निकम् ।                   ११<br />परः प्रमाता, स च 'पञ्चानां' वामेश्यादिवाहशक्तीनां<br />'मुखैः' चक्षुरादीन्द्रियवृत्तिरूपैर्द्वारैः<br />'येन येनाक्षमार्गेण यो योऽर्थः प्रतिभासते ।<br />स्वावष्टम्भबलाद्योगी तद्गतस्तन्मयो भवेत् ॥'<br />इत्यादिनीत्या तत्तद्विषयाहरणेन 'गुप्ता' स्वा-<br />वष्टम्भबलेन परिरक्षिता 'रुचिः' दीप्तिर्यस्यासौ, नि-<br />खिलभावग्रसिष्णुतया समुद्दीपितपरप्रमातृभाव:-<br />इत्यर्थः । श्रत एव 'भरिततनुः' तत्तद्भावसंचर्वणेन<br />निराकाङ्क्षतोत्पादात् स्वात्ममात्रविश्रान्त्या पूर्ण:-<br />इत्यर्थः । तदेवम् अत्र ग्रन्थकृता सृष्ट्यादिक्रमवयरूप-<br />तामवभासयन्त्यपि तदतिवर्तनेन परिस्फुरन्ती क्रमा-<br />क्रमवपुः परैव श्रनाख्या पारमेश्वरी संवित् परा-<br />मृष्टा - इत्युक्तं स्यात् । यदुक्तमस्मत्परमेष्ठिगुरुभिः<br />'क्रमत्रयसमाश्रयव्यतिकरेण या संततं<br />क्रमत्रितयलङ्घनं विदधती विभात्युच्चकैः ।<br />क्रमैकवपुरक्रमप्रकृतिरेव या द्योतते<br />करोमि हृदि तामहं भगवंत परां संविदम् ॥'</span></p>
<p style=" margin-top:0px; margin-bottom:0px; margin-left:0px; margin-right:0px; -qt-block-indent:0; text-indent:0px;"><span style=" font-family:'Roboto','Arial','sans-serif'; font-size:16px; color:#000000; background-color:#ffffff;">_______________________________________________<br />पं० १ ख० पु० वामेशादिवाहनशक्तीनामिति पाठः ।<br />पं० १३ क० पु० श्रस्मद्गुरुभिरिति पाठः ।</span></p></body></html>