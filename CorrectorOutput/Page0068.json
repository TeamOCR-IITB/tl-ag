{
"0":"५८                    श्री तन्त्रालोकः ।",
"1":"ज्ञानमिति न ज्ञानाभावश्चातिप्रसङ्गतः ।",
"2":"स हि लोष्टादिकेऽप्यस्ति न च तस्यास्ति संसृतिः",
"3":"                                                  ॥ २५ ॥",
"4":"कोऽसावतिप्रसङ्ग इत्याह- 'स हि' इत्यादि ।",
"5":"तद्युक्तमुक्तमज्ञानशब्दस्य अपूर्ण ज्ञानमर्थ इति ॥२५॥",
"6":"तदाह",
"7":"तो ज्ञेयस्य तत्त्वस्य सामस्त्येनाप्रथात्मकम् ।",
"8":"ज्ञानमेव तदज्ञानं शिवसूत्रेषु भाषितम् ॥ २६ ॥",
"9":"'तो' यथोक्ताद्धेतोः 'ज्ञेयस्य' नीलसुखादेः,",
"10":"'ज्ञेयस्य च परं तत्त्वं यः प्रकाशात्मकः शिवः ।'",
"11":"इत्यादिवक्ष्यमाणस्वरूपस्य 'तत्त्वस्य' 'सामस्त्येन'",
"12":"तस्य सर्वत्राविशेषात् तदेकघनाकारत्वेन 'अप्रथात्मकं'",
"13":"यत् इदं नीलम् इदं सुखम् इति द्वैतप्रथात्मकत्वाद-",
"14":"पूर्ण 'ज्ञानं' तदेव 'अज्ञानं' न पुनर्ज्ञानाभावमात्रम्",
"15":"इत्येतच्छिव सूत्रेषु 'भाषितम् ' उक्तमित्यर्थः ॥ २६ ॥",
"16":"तत्र चैतत्कुत्र दर्शितम् इत्याशङ्क्याह",
"17":"_____________________________________________",
"18":"",
"19":"पं० ११ ख० पु० वश्यमाण सतत्वस्येति पाठः ।",
"20":"पं० १५ क० पु० शिवसूत्रेषु दर्शितमित्यर्थ इति पाठः ।",
}