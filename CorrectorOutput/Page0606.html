<style> body{ width: 21cm; height: 29.7cm; margin: 30mm 45mm 30mm 45mm; } </style><!DOCTYPE HTML PUBLIC "-//W3C//DTD HTML 4.0//EN" "http://www.w3.org/TR/REC-html40/strict.dtd">
<html><head><meta name="qrichtext" content="1" /><style type="text/css">
p, li { white-space: pre-wrap; }
</style></head><body style=" font-family:'Shobhika Regular'; font-size:16pt; font-weight:400; font-style:normal;">
<p style=" margin-top:0px; margin-bottom:0px; margin-left:0px; margin-right:0px; -qt-block-indent:0; text-indent:0px;"><span style=" font-family:'Roboto','Arial','sans-serif'; font-size:16px; color:#000000; background-color:#ffffff;">२२४<br />श्रीतन्त्रालोकः<br />तदिच्छामन्तरेण किंचिदपि प्रस्फुरेदिति भावः ।<br />यदुक्तम्<br />'भैरवरूपी कालः सृजति जगत्कारणादिकीटान्तम् ।<br />इच्छावशेन यस्याः सा त्वं भुवनाम्बिके जयसि ॥<br />इति, किं तु प्रकाशविमर्शलक्षणमौपाधिकं भेदमव-<br />भास्य यामलतामेति, येन शक्तिरिति शक्तिमानिति<br />च व्यपदिश्यते, वस्तुतो हि न प्रकाशाद्विमर्शः स<br />वा तस्मादतिरिच्यते, -इति बहुश उक्तम् ॥ २३४॥<br />ननु यद्येवं तर्हि एतदेवास्तु, विश्वरूपतायाः<br />पुनः कोऽवकाशः ? इत्याशङ्कयाह<br />तस्य प्रत्यवमर्शो यः<br />परिपूर्णोऽहमात्मकः ।<br />स स्वात्मनि स्वतन्त्रत्वा-<br />द्विभागमवभासयेत् ॥ २३५॥<br />॥ तस्येति यामलस्य, अहमात्मक इति<br />असांकेतिक परपरामर्शरूप इत्यर्थः । परिपूर्ण इति<br />पारिमित्ये ह्यस्य विकल्परूपत्वं स्यादिति भावः ।<br />विभागमिति विश्वरूपतामित्यर्थः ॥ २३५ ॥</span></p></body></html>