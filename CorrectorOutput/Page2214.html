<style> body{ width: 21cm; height: 29.7cm; margin: 30mm 45mm 30mm 45mm; }
body { width: 21cm; height: 29.7cm; margin: 30mm 45mm 30mm 45mm; } </style><head><script src="https://polyfill.io/v3/polyfill.min.js?features=es6"></script><script id="MathJax-script" async src="https://cdn.jsdelivr.net/npm/mathjax@3/es5/tex-mml-chtml.js"></script></head><!DOCTYPE HTML PUBLIC "-//W3C//DTD HTML 4.0//EN" "http://www.w3.org/TR/REC-html40/strict.dtd">
<html><head><meta name="qrichtext" content="1" /><style type="text/css">
p, li { white-space: pre-wrap; }
</style></head><body style=" font-family:'Shobhika'; font-size:16pt; font-weight:400; font-style:normal;">
<p style=" font-size:16pt; font-family:'Shobhika'; margin-top:0px; margin-bottom:0px; margin-left:0px; margin-right:0px; -qt-block-indent:0; text-indent:0px;" title="">२०४ श्लो० ]        दशममाहिकम् ।        १३९<br />विकल्पविश्रान्तिबला-<br />त्तां सत्तां नाभिमन्वते ॥ २०२ ॥<br />तदुःखमिति प्राचिरमनुभूतम् । विकल्प-<br />विश्रान्तीति तद्विरामः । तां सत्तामिति वैक-<br />ल्पिकीम् । यथा दुःखस्य प्रागनुभूतत्वात्प्र-<br />रूढापि तद्वासना सुखविश्रान्तिबलेन प्रबोधा-<br />भावादस्थितकल्पा तथा निर्विकल्पदशाधि-<br />शायिनां जनानां क्षीणविकल्पत्वात् तत्क्षो-<br />भेऽपि वैकल्पिकी सत्ता नोदियात्, तथात्वे<br />हि तेषां निर्विकल्पकसंवित्साक्षात्कारो भवेद्ये-<br />नायं संसारदोषः प्रशाम्येत् ॥ २०२ ॥<br />अतोऽत्रैवावधातव्यमित्याह<br />विकल्पनिर्ह्रासवशेन याति<br />विकल्पवन्ध्या परमार्थसत्या ।<br />संवित्स्वरूपप्रकटत्वमित्थं<br />तत्रावधाने यततां सुबुद्धिः २०३<br />न चैतदस्मदुपज्ञमेवेत्याह<br />ग्राह्यग्राहकसंवित्तौ<br />संबन्धे सावधानता ।</p></body></html>