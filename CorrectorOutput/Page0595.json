{
"0":"श्लो० २२४ ] तृतीयमाह्निकम् ।",
"1":"इति ॥ २२३ ॥",
"2":"२१३",
"3":"अत एव च एतत्परिज्ञानमेव गुरोर्मुख्यं लक्षणम्,",
"4":"इत्याह",
"5":"गुरोर्लक्षणमेताव-",
"6":"दादिमान्त्यं च वेदयेत् ।",
"7":"पूज्यः सोऽहमिव ज्ञानी",
"8":"पूज्यः",
"9":"भैरवो देवतात्मकः ॥ २२४ ॥",
"10":"अत एव स ज्ञानित्वादियोगात् द्योतनस्वभावो,",
"11":"विश्वनिर्भरोऽहमिव सर्वेषां पूज्य इति भगवदुक्तिः ।",
"12":"यदुक्तं तत्र",
"13":"'आदिं चैव तथा चान्त्यमाचार्यो यस्तु विन्दति ।",
"14":"स भवेद्योगिसंघस्य पूज्यः पूज्यतरो भवे ॥",
"15":"अच्छिद्रं तस्य कुर्वन्ति कुर्वन्ति च अनुग्रहम् ।",
"16":"वरं तस्य प्रयच्छन्ति पुत्रवत्पालयन्ति च ॥",
"17":"पूज्यः सर्वत्र जायेत अहं देवि यथा तव ।",
"18":"स ज्ञानी वै वरारोहे स भवेत्साधकोत्तमः ॥",
"19":"सर्वेषामुत्तमः प्रोक्तो दैवज्ञः सर्वसिद्धिदः ।",
"20":"स यतिः पण्डितश्चैव भैरवेशः प्रकीर्तितः ॥ ..",
"21":"इति ॥ २२४ ॥",
"22":"अत एव च एवंविधो गुरुर्न केवलं स्वभावत",
}