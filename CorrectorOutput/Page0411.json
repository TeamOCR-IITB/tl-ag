{
"0":"लो०२१-२२]               तृतीयमाह्निकम् ।                 २९",
"1":"इदं पुनरुत्पत्तिनिमित्तं दर्पणादि उपेक्ष्य स्वातन्त्र्येण",
"2":"न किंचिदपि सत्तां लभते न हि दर्पणादिपरिहा-",
"3":"रेण प्रतिविम्बं क्वचिदृश्यते तदुक्तं 'न स्वतन्त्रमिति'",
"4":"अत एव च नैतत्स्वयं स्थिरमस्थिरं वापीत्याह 'न",
"5":"स्थाय्यस्थायि चापि नेति' बाह्यं हि वस्तु उत्पन्नं",
"6":"सत् बहुकालयोगित्वात्स्थायीत्युच्यते अन्यथा तु",
"7":"अस्थायि एतत्पुनर्दर्पणादेरतिरेकेण सत्तामेव",
"8":"नोपलभत इति कस्य कालयोगो येन स्थायि-",
"9":"त्वमस्थायित्वं वापि भवेत्, तस्मात्प्रसिद्धतद्व-",
"10":"स्तुजातीयत्वाभावात्",
"11":"शशविषाणादिवदेतदव-",
"12":"स्त्वेवेति नास्य प्रतिभासो न्याय्यः । अथ चास्ति",
"13":"प्रतिभास इति किमेतदुच्यते ? इत्याह 'स्वच्छस्यैवैष",
"14":"कस्यापि महिमेति' स्वच्छस्य दर्पणादेरेवैष प्रभा-",
"15":"वो यद्वस्तु अवस्तुविलक्षणमाभासमात्रसारं प्रति-",
"16":"विम्बं नामेदं प्रतिभासते इति, तेन भगवता यथा",
"17":"दर्पणादौ आभासमात्रसारा एव भावा अवभास्य-",
"18":"___________________________________",
"19":"",
"20":"पं० १ क० पु० दर्पणमपेक्ष्येति पाठः ।",
"21":"पं० ३ क० पु० प्रतिबिम्बं किंचिदिति पाठः ।",
"22":"पं० १३ क० पु० स्वच्छस्यैवैष प्रभावो यद्वस्तु वस्तु इति पाठः ।",
"23":"पं० १६ क० पु० अवभासन्ते इति पाठः ।",
}