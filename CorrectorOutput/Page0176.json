{
"0":"१६६                       श्रीतन्त्रालोकः ।",
"1":"विधिप्रात्यभावात् यावदप्राप्तं हि विधेर्विषयः, न च",
"2":"स्वात्मनः कदाचित् प्राप्तिरस्ति - श्रादिसिद्धतया",
"3":"सर्वदैव स्फुरणात् । ननु विधेर्नियोगभावनाद्यात्मतया",
"4":"बहुविधत्वमुक्तम्, स्वात्मा पुनः कस्य विधेर्विषयतां",
"5":"न भजते ? इत्याशङ्क्याह",
"6":"विधिर्नियोगस्त्र्यंशा च",
"7":"भावना चोदनात्मिका ॥ १२७ ॥",
"8":"विधिः अप्रवृत्तप्रवर्तको, न पुनरज्ञातज्ञापकः ।",
"9":"यदाहुः",
"10":"'विधेर्लक्षणमेतावदप्रवृत्तप्रवर्तनम् ।",
"11":"प्रतिप्रसङ्गदोषेण नाज्ञातज्ञापनं विधिः ॥'",
"12":"इति । स्वर्गयागयोश्च साध्यसाधनभावमवबो-",
"13":"धयतोऽस्यैव विधेः तावत्प्रवर्तकत्वं - यत् सप्रत्ययस्य",
"14":"पुंसः 'प्रवृत्तोऽहम्' इति ज्ञानजननम् । स च 'नियोग'",
"15":"_______________________________________________",
"16":"",
"17":"पं० ३ क० पु० सर्वस्फुरणादिति पाठः ।",
"18":"पं० ४ ख० पु० कस्य तावद्विषयेत्येवंविधः पाठः ।",
"19":"पं० ० ६ ख० पु० नियोगस्त्यंशश्चेति पाठः ।",
"20":"पं० ११ ख० पु० न ज्ञातज्ञापनं विधिरिति पाठः ।",
"21":"पं० १२ ख० पु० अवबोधयतो ऽस्यैतावत्प्रवर्तकत्वमिति प्रथमः पाठः ।",
"22":"पं० १३ क० पु० प्रवृत्तोहम् इत्यारभ्य प्रत्ययवाच्य इत्यन्तः पाठो ग० पुस्त-",
"23":"कात्पूरितोऽस्ति ।",
}