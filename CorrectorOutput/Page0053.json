{
"0":"श्लो० १८ ]                  प्रथमाह्निकम् ।                  ४३",
"1":"चन्द्राख्या चैव षष्ठी तु मङ्गला सर्वमङ्गला ।",
"2":"एष मङ्गलभेदोऽयं क्रोधेशेन तु भाषितः ॥",
"3":"प्रथमं मन्त्रचक्रं तु वर्णचक्रं द्वितीयकम् ।",
"4":"तृतीयं शक्तिचक्रं तु कलाचक्रं चतुर्थकम् ॥",
"5":"पञ्चमं बिन्दुचक्रं तु षष्ठं वै नादसंज्ञकम् ।",
"6":"सप्तमं गुह्यचक्रं च खचक्रं चाष्टमं स्मृतम् ॥",
"7":"एष वै चक्रभेदोऽयमसिताङ्गेन भाषितः ।",
"8":"अन्धकं रुरुभेदं च प्रजाख्यं मूलसंज्ञकम् ॥",
"9":"वर्णभण्ठं विडङ्गं च ज्वालिनं मातृरोदनम् ।",
"10":"कीर्त्तिताः परमेशेन रुरुणा परमेश्वरि ॥",
"11":"भैरवी चित्रिका चैव हंसाख्या च कदम्बिका ।",
"12":"हल्लेखा चन्द्रलेखा च विद्युल्लेखा च विद्युमान् ॥",
"13":"एते वागीशभेदास्तु कपालीशेन भाषिताः ।",
"14":"भैरवी तु शिखा प्रोक्ता वीणा चैव द्वितीयिका ॥",
"15":"वीणामणिस्तृतीया तु संमोहं तु चतुर्थकम् ।",
"16":"पञ्चमं डामरं नाम षष्ठं चैवाप्यथर्वकम् ॥",
"17":"कबन्धं सप्तमं ख्यातं शिरश्छेदोऽष्टमः स्मृतः ।",
"18":"एते देवि शिखाभेदा उन्मत्तेन च भाषिताः ॥",
"19":"एतत्सादाशिवं चक्रमष्टाष्टकविभेदतः ॥'",
"20":"______________________________",
"21":"",
"22":"पं० ८ क० पु० श्रजाद्यमिति पाठः ।",
"23":"पं० ख० पु० वर्णामठम् इति पाठः ।",
"24":"पं० १६ क० पु० प्यवर्धकम् इति पाठः ।",
"25":" ",
}