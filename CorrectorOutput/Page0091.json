{
"0":"श्लोक ४४ ]                प्रथमाह्निकम् ।                  ८१",
"1":"इति । तीव्रतमशक्तिपातादौ पुनरनुपायादिक्रमेण",
"2":"दीक्षा भवेत्, येनास्य तत्कालमेवापवर्गः । तदुक्तं",
"3":"'तत्संबन्धात्ततः कश्चित्तत्क्षणादपवृज्यते ।'",
"4":"इति दीक्षानिरपेक्षमेव पुनरेतत् मुक्तौ निमित्तम् इति",
"5":"न संभाव्यम्, एवं श्रुतिविरोधः स्यात् ।",
"6":"'तस्य दीक्षां विनैवात्मसंस्कारपरिणामतः ।",
"7":"सम्यग्ज्ञानं भवेत्सर्वशास्त्रेषु परिनिष्ठितम् ।।'",
"8":"इत्यादौ पुनर्बाह्यक्रियादीक्षा भिप्रायेण तन्निषेधो",
"9":"विवक्षितः, श्रन्यथा ह्यत्रात्मसंस्कारशब्दार्थ एव",
"10":"कथं संगच्छताम् इत्यलं बहुना ॥ ४३ ॥",
"11":"ननु यद्येवं दीक्षया देहान्त एव मुक्तिर्भवेत्,",
"12":"तत्कथं 'जीवन्नेव विमुक्तोऽसौ' इत्याद्युक्तम् इत्या-",
"13":"शङ्क्याह",
"14":"बौद्धज्ञानेन तु यदा",
"15":"बौद्धमज्ञानजृम्भितम् ।",
"16":"विलीयते तदा जीवन् -",
"17":"मुक्तिः करतले स्थिता ॥ ४४ ॥",
"18":"______________________________________________",
"19":"",
"20":"पं० ३ क० पु० तत्क्षणादपव्यज्यत इति पाठः ।",
"21":"पं० ६ ख० पु० संस्कारपरिपाकत इति पाठः ।",
"22":"पं० क० पु० पुनर्वाक्य क्रियेति ख० पु० पुनर्वाक्ये क्रिया इत्यादिरूपः पाठः ।",
"23":"११",
}